# Poboljšanje kvaliteta

- Polaznik: Srđan Mastikosa
- Saradnici: Anđela Bogdanović

## Uvod

Poboljšanje kontrasta slike igra vitalnu ulogu u različitim poljima
obrade slike, omogućavajući nam da otkrijemo skrivene detalje,
poboljšamo vizuelnu percepciju i omogućimo precizniju dalju analizu. U
različitim naučnim domenima kao što su astronomija, medicinsko snimanje
i mikroskopija, nije uvek moguće dobiti sliku odgovarajućih
karakteristika, te je korekcija osvetljenja i kontrasta od suštinskog
značaja.

U prilogu se nalaze primeri koje je potrebno obraditi tako da se
optimalno popravi kontrast i dobije najadekvatnija slika. Primeri se
sastoje od previše osvetljenih i previše tamnih uzoraka.

## Postupak razvoja

Prilikom rada, ispitati moguće tehnike za poboljšanje kvaliteta slika.
potrebno je koristiti koncepte gamma i logaritamskog ispravljanja
histograma.

1. Istražiti koje sve tehnike poboljšanja kvaliteta postoje, kao i u kojim sve situacijama se koriste. Potrebno je naći **bar dve** metode.
2. Implementirati odabrane tehnike pomoću određenih biblioteka.
3. Analizirati i odrediti optimalne vrednosti parametara.
4. Prikazati finalne rezultate.

## Dodatne mogućnosti

- Naći kvantitativnu metriku za kvalitet slike. Ispitati performanse odabranih metoda pomoću odabrane metrike.

## Rezultat

Potrebno je prikazati kompletan postupak, objasniti i prikazati odabir
metoda, optimalnih parametara, kao i finalni izgled slika.
